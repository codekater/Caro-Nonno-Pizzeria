Zuurdesempizza met ham

Ingrediënten
    1 zakje roggezuurdesem à 30 g
    425 g bloem voor pizza tipo 00
    75 g roggemeel + extra om te bestuiven
    1¼ el zout
    2 el milde olijfolie
    1 bakje mascarpone à 250 g
    4 takjes rozemarijn
    100 g Parmezaanse kaas
    150 g Parmaham
    85 g rucola
    buratta
    3 el olijfolie van goede kwaliteit
    chili flakes

Instructies
    Meng de zuurdesem met de bloem, het roggemeel en het zout. Voeg 375 ml lauwwarm water en 2 el olijfolie toe en kneed in ca. 8 minuten met je handen tot een soepel deeg. Voeg eventueel extra bloem toe als het te vochtig is en extra water als het droog is. Zet je timer op 8 minuten want het is best lang. Je kunt het deeg ook in een KitchenAid kneden, zet de machine dan op een lage stand en kneed het 5-6 minuten. In de machine kun je het deeg heel gemakkelijk ‘overkneden’. Dek het deeg losjes af met een vochtige keukendoek en laat 1 uur rijzen of tot het deeg in volume is verdubbeld.
    Verwarm tijdig de oven voor tot 250 °C. Verdeel het deeg in 3 gelijke bollen en rol een bol uit op een licht met roggemeel bestoven werkblad tot een cirkel van ca. ø 30 cm. Leg op een met bakpapier beklede bakplaat (of later direct op de pizzasteen als je die gebruikt). Bestrijk het deeg met mascarpone en bestrooi met de naaldjes van de rozemarijn.
    Bak de pizza in ca. 12 minuten in het midden van de oven goudbruin en gaar. Maak met de dunschiller vlokken van de Parmezaanse kaas. Verdeel de Parmaham, rucola en parmezaanvlokken over de pizza. Druppel er wat lekkere olijfolie over. Maak zo nog 2 pizza’s. Als je een grote oven hebt, kun je er twee tegelijk bakken. Of onder elkaar. Wissel ze dan halverwege van plaats.
